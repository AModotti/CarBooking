------------------------------------------------------------------------------------
  REGOLAMENTO RELATIVO ALL'UTILIZZO DEI VEICOLI AZIENDALI PER ESIGENZE DI SERVIZIO  
------------------------------------------------------------------------------------
 
* Finalità: il presente documento fornisce le linee guida per i dipendenti che,
  per conto della Società, utilizzano l'auto aziendale con l'obiettivo di contenere
  i costi ed ottimizzare il servizio. Queste linee guida sono vincolanti per tutti
  i dipendenti.

* Per utilizzare l'auto per esigenze di servizio, è necessario ottenere
  l'approvazione dal proprio responsabile e prenotare l'auto con l'applicativo
  presente sul Portale Aziendale Eurolls. La prenotazione è obbligatoria. 
  E' altresì obbligatoria l'eventuale cancellazione della prenotazione in caso
  di mancato utilizzo (per cambiamento del programma o per qualsiasi altro motivo).

* Ciascun utilizzatore dovrà impiegare il veicolo rispettando il codice della
  strada (idoneità alla guida, validità della patente, condotta del veicolo). 
  La responsabilità è del conducente ed eventuali sanzioni saranno comminate
  e/o addebitate al dipendente protempore assegnatario.  

* Ciascun utilizzatore dovrà impiegare il veicolo con cura e diligenza 
  (di fatto, come si utilizzerebbe il proprio veicolo), segnalando al proprio
  responsabile eventuali anomalie o danneggiamenti (all'atto della presa
  in carico del veicolo o alla riconsegna, secondo i casi applicabili).
  E' assolutamente vietato fumare a bordo. 

* I rifornimenti vanno di norma effettuati presso i distributori Q8 utilizzando
  la card a bordo (in questo caso non è necessario compilare la carta carburanti). 
  Qualora non ve ne fosse la disponibilità, è obbligatorio compilare la carta
  carburanti con data, importo, ricevuta e timbro del distributore. 

* In caso di incidente dovrà essere presentato un rapporto e, ove possibile, 
  dovrà essere avviata ogni iniziativa utile alla riduzione e/o risarcimento 
  del danno (es. testimonianze su dinamica, dati dei testimoni e/o eventuali
  responsabili) 

* In caso di furto o danneggiamento dovrà essere sporta denuncia presso le 
  competenti autorità di polizia ed il relativo verbale consegnato in azienda
  per l'attivazione delle pratiche conseguenti.


                                                    La Direzione

------------------------------------------------------------------------------------